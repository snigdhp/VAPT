## Önsöz

Güvenli olmayan yazılımlar finans, sağlık, savunma, enerji ve diğer kritik alt yapılarımıza zarar vermektedir. Yazılımlarımız karmaşık ve bağlantılı oldukça, uygulama güvenliğini sağlamak da katlanarak zorlaşmaktadır. Modern yazılım geliştirme süreçlerinin yüksek hızı, en yaygın risklerin tespiti ile hızlı ve doğru bir şekilde kaldırılmasını kaçınılmaz kılmaktadır. Artık, bu OWASP İlk 10 çalışmasında sunulanlar gibi basit güvenlik problemlerine müsamaha gösterilmesi imkansızdır.

OWASP İlk 10 -2017 hazırlanırken, benzer diğer OWASP çalışmalarına kıyasla büyük oranda geri bildirim alınmıştır. Bu durum, topluluğun OWASP İlk 10 için tutkusunu göstermektedir. Bu yüzden de, İlk 10’un kullanım örneklerinin çoğunu kapsayacak şekilde eksiksiz olarak yapılmasının OWASP için ne kadar önemli olduğunu göstermektedir.

OWASP İlk 10 çalışmasının asıl amacı geliştiriciler ve yöneticiler arasında farkındalık oluşturmak olsa da, bir uygulama güvenliği standardı haline gelmiştir.

Bu sürümde, uygulama güvenliği programlarında OWASP İlk 10’un benimsenmesine yardımcı olmak için sorunlar ve çözüm önerileri kısa ve test edilebilir bir şekilde yazılmıştır. Gerçek bir standart gerekiyorsa, büyük kuruluşlara  [OWASP Uygulama Güvenliği Doğrulama Standardı'nı (ASVS)](https://www.owasp.org/index.php/ASVS) kullanmalarını öneriyoruz, ancak çoğu kurum için OWASP İlk 10 uygulama güvenliği alanında önemli bir başlangıç olacaktır.

"Geliştiriciler için Bir Sonraki Adım", "Güvenlik Testi Ekipleri için Bir Sonraki Adım", CIO ve CISO’lar için uygun olan "Kurumlar için Bir Sonraki Adım" ve uygulama yöneticileri veya uygulama yaşam döngüsünden sorumlu olan kişiler için uygun olan "Uygulama Yöneticileri için Bir Sonraki Adım" kısımları dahil OWASP İlk 10’un farklı kullanıcıları için bir takım tavsiye edilen sonraki adım bölümleri yazılmıştır.

Uzun vadede, tüm yazılım geliştirme takımlarına ve kurumlara kendi kültür ve teknolojileri ile uyumlu bir uygulama güvenliği programı oluşturmalarını tavsiye ediyoruz. Bu programlar sayı olarak çok fazla ve birbirlerinden çok farklı olabilir. Yazılım Garanti Olgunluk Modeli’ni kullanarak, organizasyonunuzun güçlü yanlarını uygulama güvenliği programınızı değerlendirmek ve geliştirmek için kullanınız.

OWASP İlk 10 çalışmasının uygulama güvenliği için yapacağınız çalışmalarda kullanışlı olmasını umuyoruz. Sorularınız, yorumlarınız ve düşünceleriniz için aşağıdaki Github projesi üzerinden OWASP ile iletişime geçebilirsiniz:

* [https://github.com/OWASP/Top10/issues](https://github.com/OWASP/Top10/issues)

OWASP İlk 10 projesine ve çevirilerine aşağıdaki link üzerinden erişebilirsiniz:

* [https://www.owasp.org/index.php/top10](https://www.owasp.org/index.php/top10)

Son olarak, OWASP İlk 10 projesinin kurucu liderleri olan Dave Wichers ve Jeff Williams’a tüm topluluğun yardımıyla bu projeyi bitirme konusunda bize olan inançları ve tüm çabaları için teşekkür etmek istiyoruz. Teşekkürler! 

* Andrew van der Stock
* Brian Glas
* Neil Smithline
* Torsten Gigler

## Teşekkürler
[Autodesk](https://www.autodesk.com)'e OWASP İlk 10 -2017 projesine sponsor oldukları için teşekkürler.
Açıklıklara ait yaygınlık bilgilerini veya diğer yardımları sağlayan kurumlar ve kişiler [Teşekkürler sayfasında](0xd1-data-contributors.md) listelenmiştir.
