# <div dir="rtl" align="right">OWASP Top 10 ریسک‌های امنیتی برنامه کاربردی – 2017</div>

| ریسک | توضیحات | 
| -- | -- |
| A1:2017-تزریق | نقص‌های تزریق، مانند SQL، NoSQL، OS و تزریق LDAP زمانی رخ می‌دهد که داده‌های غیرقابل اطمینان به عنوان بخشی از دستور یا درخواست به مفسر ارسال شوند. داده‌های خصمانه مهاجم می‌تواند مفسر را منجر به اجرای دستورات غیرمنتظره یا دسترسی به داده‌ها، بدون مجوز مناسب کند. |
| A2:2017-احراز هویت ناقص |توابع کاربردی مربوط به احراز هویت و مدیریت نشست اغلب به اشتباه تعبیه می‌شوند، که به مهاجمان اجازه می‌دهد رمزهای عبور، کلید‌ها یا توکن‌های نشست را به دست بیاورند یا از سایر نقص‌های پیاده‌سازی برای بهره‌برداری از هویت دیگر کاربران به طور موقت یا دائمی استفاده کنند.|
| A3:2017- افشای اطلاعات حساس | بسیاری از برنامه‌های کاربردی وب و API ها از اطلاعات حساس مثل اطلاعات مالی، خدمات درمانی و PII به درستی محافظت نمی‌کنند. مهاجمان ممکن است از این اطلاعات به خوبی محافظت نشده برای جعل کارت اعتباری، سرقت هویت و یا سایر جرایم استفاده کنند. اطلاعات حساس بدون محافظت ویژه ممکن است مورد سو استفاده قرارگیرند مانند رمزگذاری در حالت ساکن یا در هنگام انتقال و زمانی که با مرورگر تبادل می‌شوند، نیازمند ملاحظات ویژه هستند.|
| A4:2017-XML External Entities (XXE) |بسیاری از پردازنده‌های XML قدیمی یا ضعیف پیکربندی شده، ارجاعات موجودیت خارجی را در اسناد XML ارزیابی می‌کنند. موجودیت‌های خارجی می‌تواند برای افشای فایل‌های داخلی با استفاده از ابزار مدیریت URI فایل، اشتراک فایل‌های داخلی، اسکن پورت داخلی، اجرای کد از راه دور و حملات منع سرویس، استفاده شود.|
| A5:2017- کنترل دسترسی ناقص | محدودیت‌هایی که برای کاربرانی احراز هویت شده. در نظر گرفته شده است اغلب به درستی اعمال نمی‌شوند. مهاجمان می‌توانند از این کاستی برای دسترسی به قابلیت‌ها یا داده‌های غیرمجاز، مانند دسترسی به حساب‌های دیگر کاربران، مشاهده فایل‌های حساس، تغییر دادن داده‌های کاربران دیگر، تغییر حقوق دسترسی و غیره استفاده کنند.|
| A6:2017-پیکربندی امنیتی اشتباه | پیکربندی اشتباه امنیتی بیشتر از باقی مشکلات مشاهده شده است. این موضوع بیشتر نتیجه‌ای از تنظیمات پیش فرض نا امن، پیکربندی‌های ناقص یا موردی، ذخیره‌سازی ابر باز، هدرHTTP  اشتباه تنظیم شده و پیام‌های خطای طولانی حاوی اطلاعات حساس است. نه تنها تمام سیستم عامل‌ها، چارچوب‌ها، کتابخانه‌ها و برنامه‌های کاربردی باید به صورت ایمن پیکربندی شوند، بلکه باید آنها را نیز به موقع وصله کرد یا ارتقا داد.|
| A7:2017-Cross-Site Scripting (XSS) | نقص‌های XSS زمانی اتفاق می‌افتد که برنامه کاربردی شامل داده‌های غیرقابل اعتماد در یک صفحه وب جدید بدون اعتبار سنجی مناسب یا فرار باشد یا یک صفحه وب موجود با داده های ارائه شده توسط کاربر را با استفاده از API مرورگر که می‌تواند جاوا اسکریپت یا HTML ایجاد کند، به روزرسانی می‌کند. XSS به مهاجمان اجازه می‌دهد اسکریپت‌ها را در مرورگر قربانی اجرا کنند که می‌تواند نشست کاربر را سرقت کند، وب سایت ها را خراب کند یا کاربر را به سایت های مخرب هدایت کند.|
| A8:2017- ناامن Deserialization  | Deserialization نا امن اغلب منجر به اجرای کد از راه دور می‌شود. حتی اگر Deserialization منجر به اجرای کد از راه دور نشود، می‌توان آنها را برای انجام حملات، از جمله حملات تکرار، حملات تزریق و حملات ارتقا دسترسی مورد استفاده قرار داد.|
| A9:2017-استفاده از مولفه‌هایی با آسیب پذیری‌های شناخته شده |اجزاء مانند کتابخانه ها، چارچوب ها و دیگر ماژول های نرم افزاری، با امتیازی مشابه با برنامه کاربردی اجرا می‌شوند. اگر یک جزء آسیب پذیر مورد استفاده قرار گیرد، چنین حملاتی می‌تواند موجب از دست دادن اطلاعات جدی یا منجر به تصاحب سرور شود. برنامه ها و API ها با استفاده از اجزای با آسیب پذیری‌های شناخته شده می‌توانند حفاظت‌های برنامه کاربردی را تضعیف کنند و منجر به حملات و تأثیرات مختلف شوند.|
|A10:2017-رویدادنگاری و پایش ناکارآمد |نظارت و ثبت وقایع ناقص، همراه با عدم واکنش صحیح به حادثه، اجازه می‌دهد تا مهاجمان به سیستم های بیشتری حمله و موقعیت خود را حفظ، اقدام به استخراج و یا نابود کردن داده های بیشتری کنند. بیشتر مطالعات روی رخنه‌ها نشان می‌دهد که زمان تشخیص نفوذ بیش از 200 روز است، که معمولاً توسط قراردادهای خارجی، به جای نظارت داخلی، شناسایی می‌شود.|
